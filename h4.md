# Pkg-file-service

### x) Lue ja tiivistä:
- **[Pkg-File-Service – Control Daemons with Salt – Change SSH Server Port](https://terokarvinen.com/2018/04/03/pkg-file-service-control-daemons-with-salt-change-ssh-server-port/?fromSearch=karvinen%20salt%20ssh)**
  - Package-file-servicen yleinen kaava on:
    - Halutun softan asennus
    - Konfigurointitiedoston muokkaus/korvaus
    - Demonin uudelleen käynnistys
  - SSH-palvelimen portin vaihto package-file-servicenä
    - Luodaan ssh-tiedosto komennolla `sudo nano /srv/salt/sshd.sls` ja lisätään softaan liittyvä sisältö (mm. asentaa openssh-serverin tarvittaessa ja käynnistää palvelun uudelleen, jos config tiedosto muuttuu)
    - Luodaan konfigurointitiedosto komennolla `sudo nano /srv/salt/sshd_config` ja lisätään halutut asetukset (esim. portin vaihto)
    - Sovelletaan tila kaikille minion-palvelimille komennolla `sudo salt '*' state.apply sshd`
    - Testataan, että kaikki toimii ajamalla komento `nc -vz tero.example.com 8888` tai `ssh -p 8888 tero@tero.example.com`

### a) Apache easy mode. Asenna Apache, korvaa sen testisivu ja varmista, että demoni käynnistyy
- Päätin hyödyntää aiemmissa tehtävissä luotua t001 palvelinta. Aloitin avaamalla komentorivin ja siirtymällä twohost-kansioon cd-komennolla. Tämän jälkeen käynnistin virtuaalikoneet `vagrant up` komennolla ja yhdistin t001 palvelimelle komennolla `vagrant ssh t001`. Ennen tehtävän aloittamista varmistin, että apache ei ollut valmiiksi asennettuna ajamalla komennon `systemctl status apache2`. Komento ei löytänyt apachea, joten siirryin asentamaan apachea käsin.

  ![Näyttökuva 2025-04-22 171226](https://github.com/user-attachments/assets/db724811-6b26-4a01-a884-683ddffee40e)

- Aloitin asennnuksen hakemalla ensin päivitykset komennolla `sudo apt-get update` ja sen jälkeen asensin apachen komennolla `sudo apt install apache2 -y`. Tämän jälkeen muokkasin index.html tiedostoa tehtävänannossa annetulla komennolla `echo "Hei"|sudo tee /var/www/html/index.html`. Varmistin, että apache oli käynnissä ajamalla uudelleen komennon `systemctl status apache2` ja testasin, että yhteys toimii komennolla `curl http://localhost`. Komento palautti oikean echo-viestin, joten kaikki vaikuttaisi toimivan oikein.

  ![Näyttökuva (265)](https://github.com/user-attachments/assets/00441e3d-9fd9-4519-ae0e-3d3885a89d2d)

- Tämän jälkeen poistin apachen komennolla `sudo apt purge apache2* -y` ja varmistin, että se oli poistettu ajamalla uudelleen komennon `systemctl status apache2`. Komento ei enää löytänyt apachea, joten siirryin automatisointiin.

  ![Näyttökuva (266)](https://github.com/user-attachments/assets/67e368db-cc3b-4e28-b01c-b511496e0169)
  
- Aloitin luomalla ensin sls-tiedoston komennolla `sudo nano /srv/salt/apache.sls` ja lisäsin sinne kuvan mukaisen sisällön. Ensimmäinen osio varmistaa, että apache on asennettu ja jos ei ole, niin se asentaa sen. Toinen osio kopioi index.html-tiedoston /srv/salt/-hakemistosta ja siirtää sen /var/www/html/-hakemistoon, jolloin se näkyy kun yhdistetään apache-palvelimelle. Viimeinen osio varmistaa, että apche on käynnissä. Tallensin tiedoston painamalla `ctrl + O` ja poistuin painamalla `ctrl + X`. Lopuksi loin sls-tiedostossa viitattavaan index.html-tiedoston komennolla `echo "Hei" | sudo tee /srv/salt/index.html`.

  ![Näyttökuva (267)](https://github.com/user-attachments/assets/3fe2e0af-9365-4a02-a72b-a5998aa4ee3a)

  ![Näyttökuva (268)](https://github.com/user-attachments/assets/bd4eeaa5-43f1-4b12-8d8e-cb21195fd4eb)

- Kun tiedostot oli konfiguroitu, niin testasin niiden toimintaa ajamalla komennon `sudo salt '*' state.apply apache`. Sain kuitenkin error viestin, että master-kone ei vastaa, mikä oli outoa sillä t001 palvelin toimii nimenomaan master-palvelimenani. Varmistin, että salt-master oli päällä ajamalla komennon `sudo systemctl status salt-master`, joka näytti että se ei ollut päällä. 

![Näyttökuva (270)](https://github.com/user-attachments/assets/5152d86b-9c09-4dde-855f-ba6e7d300029)

- Käynnistin sen uudelleen komennolla `sudo systemctl restart salt-master` ja kokeilin ajaa state.apply komennon uudelleen. Tällä kertaa komento toimi ja tuotti paljon tekstiä, joten poimin alle kuvakaappauksiin vain oleellisimmat. Niistä nähdään, että kaikki kolme kohtaa onnistuivat, mutta minion-palvelimelle tuli vain yksi muutos, joka oli index.html-tiedoston päivitys, joka näkyy toisessa kuvakaappauksessa.

  ![Näyttökuva (271)](https://github.com/user-attachments/assets/07343b5a-5ce9-40f8-8ee0-481bbe5f825e)

  ![Näyttökuva (272)](https://github.com/user-attachments/assets/0a66e31c-5d79-47fc-affa-b41b41680467)

- Varmistin vielä idempotenssin ajamalla state.apply komennon uudelleen ja hyppäsin minion koneelleni t002 testaamaan, että kaikki toimii loppukäyttäjänä. Poistuin t001 koneelta `exit` komennolla ja yhdistin t002 koneelle ajamalla komennon `vagrant ssh t001`. Kun pääsin sisään ajoin komennon `curl http://localhost`, joka palautti oikean echo tekstin. Kaikki vaikuttaisi siis toimivan oikein.

  ![Näyttökuva (273)](https://github.com/user-attachments/assets/121447f1-b29b-40d5-bc0b-8c5819748a27)

  ![Näyttökuva (274)](https://github.com/user-attachments/assets/04fe25ae-2ef1-4e3b-9a19-f8cfe72ca80b)

### b) SSHouto. Lisää uusi portti, jossa SSHd kuuntelee.
- SSH ei automaattisesti kuuntele porttia 1234, joten en tiedä onko tämä hieman turhaa, mutta tarkistetaan taikurin hihojen olevan tyhjät ajamalla t002-koneella komento `nc -vz localhost 1234`. Saadusta syötteestä nähdään, että connection refused eli ssh ei kuuntele porttia 1234.

  ![Näyttökuva (286)](https://github.com/user-attachments/assets/b4b66c77-b0cb-4fa6-bf03-dd46042d1274)

- Hyppäsin takaisin t001 koneelle ja aloitin luomalla uuden sls-tiedoston komennolla `sudo nano /srv/salt/sshd.sls`. Tämän jälkeen kopioin sille sisällön [täältä](https://terokarvinen.com/2018/04/03/pkg-file-service-control-daemons-with-salt-change-ssh-server-port/?fromSearch=karvinen%20salt%20ssh) ja tallensin tiedoston.

  ![Näyttökuva (276)](https://github.com/user-attachments/assets/ade4e0b6-55be-434b-959a-af760508d62e)

- Seuraavaksi loin sshd konfigurointitiedoston ajamalla komennon `sudo nano /srv/salt/sshd_config`. Koska käytän Vagrantia, pidin portin 22 avoinna ja lisäsin portin 1234 kuunneltavaksi.
  
  ![Näyttökuva (275)](https://github.com/user-attachments/assets/1eb915b0-81c1-4bbc-93ca-4d9589577281)

-  Kun tiedostot olivat valmiina ajoin komennon `sudo salt '*' state.apply sshd`, joka myös tuotti paljon tekstiä, joten poimin kuvakaappauksiin vain oleelliset osat. Kaikki kolme sls-tiedoston kohtaa onnistuivat, mutta minion-palvelimelle tehtiin vain kaksi muutosta, jotka olivat sshd_config tiedoston päivitys/korvaus ja SSH:n uudelleen käynnistys.

  ![Näyttökuva (277)](https://github.com/user-attachments/assets/acf7fd41-251e-4ede-8f01-230b71429eff)

  ![Näyttökuva (278)](https://github.com/user-attachments/assets/70870123-6c3f-44ac-af14-184d9d7673c7)

- Varmistin vielä idempotenssin ajamalla state.apply komennon uudelleen ja hyppäsin minion koneelleni t002 testaamaan, että kaikki toimii loppukäyttäjänä. Idempotenssi toteutuu, mutta config-tiedoston muututtua se vaatii salasanaa, enkä pääse kirjautumaan, koska en ollut erikseen määritellyt salasanaa.

![Näyttökuva (279)](https://github.com/user-attachments/assets/057a3823-1521-4947-8c02-ea48196698dd)

![Näyttökuva (280)](https://github.com/user-attachments/assets/3520f7ed-ad14-4c90-a18d-ab385ca65e05)

- Palasin t001 koneelle ja muokkasin konfigurointitiedostoa ajamalla komennon `sudo nano /srv/salt/sshd_config`. Kopioin [täältä](https://terokarvinen.com/2018/04/03/pkg-file-service-control-daemons-with-salt-change-ssh-server-port/?fromSearch=karvinen%20salt%20ssh) tiedostolle uuden sisällön ja muokkasin sitä niin, että sshd kuuntelee edelleen portteja 22 ja 1234. Tämän jälkeen ajoin uudelleen komennon `sudo salt '*' state.apply sshd`, jonka syötteestä nähdään että palvelimelle tapahtui kaksi muutosta (config-tiedoston päivitys ja ssh uudelleen käynnistyminen).

  ![Näyttökuva (281)](https://github.com/user-attachments/assets/46d5b828-54c7-4249-b41f-8f731b712eb8)

  ![Näyttökuva (282)](https://github.com/user-attachments/assets/cd1dfe5e-494c-4c16-a79f-feab453e8ce1)

- Tämän jälkeen koitin uudelleen kirjautua t002 koneelle, joka onnistui tällä kertaa ongelmitta. Päästyäni sisälle ajoin komennon `nc -vz localhost 1234`, josta nähdään että ssh kuuntelee nyt myös porttia 1234. Periaatteessa olisin voinut ajaa myös saman komnennon portilla 22, mutta koin sen olevan hieman turhaa sillä se portti on varattu Vagrantille ja se, että pystyin yhdistämään t002 koneelle tarkoittaa, että ssh kuuntelee myös sitä porttia.

  ![Näyttökuva (285)](https://github.com/user-attachments/assets/f0c6d5b3-3a12-44cf-aa93-225dd55426da)

## Lähteet:
- Karvinen 2018: https://terokarvinen.com/2018/04/03/pkg-file-service-control-daemons-with-salt-change-ssh-server-port/?fromSearch=karvinen%20salt%20ssh. Luettu 22.4.2025.
- Karvinen 2025: https://terokarvinen.com/palvelinten-hallinta/#h4-pkg-file-service. Luettu 22.4.2025.
