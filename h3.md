# Infraa koodina

### x) Lue ja tiivistä:
- **[Hello Salt Infra-as-Code](https://terokarvinen.com/2024/hello-salt-infra-as-code/)**
  - Asenna Salt komennoilla `sudo apt-get update` ja `sudo apt-get -y install salt-minion`
  - Asenna micro-editori ja aseta se oletuseditoriksi komennoilla `sudo apt-get -y install micro` ja `export EDITOR=micro`
  - Luo kansio ”hello” moduulille komennolla `sudo mkdir -p /srv/salt/hello/` ja siirry sinne komennolla `cd /srv/salt/hello/`
    - /svr/salt/ on kaikille minioneille jaettu kansio. Kun moduuli ajetaan, niin Salt etsii hello-kansion ja suorittaa sen init.sls-tiedoston.
  - Kun olet hello-kansiossa, niin luo sinne init.sls tiedosto komennolla `sudoedit init.sls’`
  - Lisää tiedostoon seuraava sisältö ja tallenna:
         `/tmp/hellotero:
            file.managed`
  - Testataan moduulin toimintaa ajamalla se paikallisesti komennolla `sudo salt-call --local state.apply hello`
    - Moduulin tulisi luoda tiedosto /tmp/hellotero
  - Voit varmistaa, että moduuli loi toivotun tiedoston komennolla `ls /tmp/hellotero`

- **[Salt contributors](https://docs.saltproject.io/salt/user-guide/en/latest/topics/overview.html#rules-of-yaml)**
  - Rules of YAML
    - Salt käyttää YAML:ia oletuksena tiedostojen renderöinnissä. Se ottaa ensin YAML data rakenteen ja muuntaa sen Python datarakenteeksi, jota Salt voi käyttää.
    - YAML:in säännöt
      - Data esitetään avain-arvo pareissa. Parien muodostamiseen käytetään kaksoispistettä ja välilyöntiä (’avain: arvo’)
      - Avaimen arvo voi olla useissa eri muodoissa/rakenteissa
      - Kirjainkoolla on väliä (esim. ’Matti’ ja ’matti’ tulkitaan eri asioiksi)
      - Ei saa käyttää tabia sisentämiseen, vaan pelkästään välilyöntiä
      - Kommentit alkavat risuaidalla (#)

  - YAML simple structure
    - YAML muodostuu kolmesta peruselementti tyypistä:
      - **Scalar** – avainarvo voi olla numero, merkkijono tai booleani
        - Käytetään yksittäisten arvojen esittämiseen
        - Esim. `vegetables: peas`
      - **Lists** – avainta seuraa lista arvoja, jotka esitetään sisennettyinä
          ```
          sequence_key:    --> 	  vegetables:
           - value1                    -  peas
           - value2                    -  carrots
          ```
      - **Dictionary** – pääavaimen alle koottu kokoelma avainarvo pareja ja listoja
        ```
          main_key:          --> 	   dinner:
            key1: value                      appetizer: shrimp cocktail
            key2: value                      drink: sparkling water
            sequence_key1:                   entree:
             - value1                          - steak
             - value2                          - mashed potatoes
             - value3                          - dinner roll
            sequence_key2:                   dessert:
             - value1                          - chocolate cake                     
        ```
        
  - Lists and dictionaries - YAML block structures
    - YAML on jäsennelty lohkorakenteisiin
    - Sisennys määrittää lohkon rakenteen ja siinä on käytettävä vähintään yhtä välilyötiä (yleensä käytetään kahta).
    - Kokoelmien (listat tai sanakirjat) listauksessa on käytettävä välilyöntiä väliviivan jälkeen (- peas)
  
### a) Hei infrakoodi! Kokeile paikallisesti (esim 'sudo salt-call --local') infraa koodina. Kirjota sls-tiedosto, joka tekee esimerkkitiedoston /tmp/ -kansioon.
- Hyödynsin tässä ja seuraavissa kohdissa viime vikolla luotuja t001 ja t002 koneita. Avasin ensin komentorivin ja yritin ajaa suoraan `vagrant up` komennon, mutta sain virheilmoituksen ettei hakemistossa ole vagrantfile-tiedostoa. Kävin aiemmasta tehtävästä katsomassa, että missä vagrant sijaitsi (se oli twohost-kansiossa) ja siirryin sinne cd-komennolla.

 ![Näyttökuva (248)](https://github.com/user-attachments/assets/daa4c097-f9a6-4a01-bbac-53c6c7539ea3)

- Tämän jälkeen ajoin uudelleen `vagrant up` komennon ja koneet lähtivät päälle. Yhdistin t001 palvelimelle, joka on omassa ympäristössäni master-palvelin, komennolla `vagrant ssh t001`. Seuraten ohjeistuksia [täältä](https://terokarvinen.com/2024/hello-salt-infra-as-code/) asensin micro-editorin hakemalla ensin päivitykset komennolla `sudo apt-get update` ja sen jälkeen asentamalla mikron komennolla `sudo apt-get -y install micro`. Lopuksi tein microsta oletuseditorin komennolla `export EDITOR=micro`. Tämä ei ehkä ole välttämätöntä, mutta se oli mainittu ohjeistuksessa enkä kokenut siitä olevan erityisesti haittaakaan.

 ![Näyttökuva (250)](https://github.com/user-attachments/assets/96c689ca-1113-410f-a69c-5be76e0fe697)

- Micron asennuksen jälkeen loin hello-kansion komennolla `sudo mkdir -p /srv/salt/hello/` ja siirryin sinne komennolla `cd /srv/salt/hello/`. Tämän jälkeen lisäsin tiedostoon init.sls tiedoston komennolla `sudoedit init.sls` ja siirryin muokkaamaan sitä.

![Näyttökuva (251)](https://github.com/user-attachments/assets/7b620700-e0c0-4d3d-acbd-3942bbac9d7f)

- Lisäsin tiedostoon sisältöä ohjeistuksen mukaisesti luomaan esimerkki-tiedoston tmp-kansioon. Tallensin tiedoston painamalla `ctrl + s` ja suljin editorin painamalla `ctrl + q`. Tämän jälkeen testasin moduulin toimintaa komennolla `sudo salt-call --local state.apply hello`.

 ![Näyttökuva (254)](https://github.com/user-attachments/assets/a51ef775-59b2-4b97-a51b-55af840d60d9)

 ![Näyttökuva (255)](https://github.com/user-attachments/assets/07c95ec8-3e8b-4f5b-8d00-814c184d223f)

- sls-tiedosto vaikuttaisi toimivan oikein, mutta varmistin sen vielä ajamalla `ls /tmp/esimerkki` komennon. Komento löysi tiedoston, joten tiedosto toimii toivotusti. Ajoin lopuksi vielä `sudo salt-call --local state.apply hello` varmistaakseni, että se on idempotentti. Muutoksia ei tullut, joten kaikki toimii kuten pitääkin.

 ![Näyttökuva (256)](https://github.com/user-attachments/assets/9ad263e9-4462-4665-a9cb-3d1acb92544a)

### b) Aja esimerkki sls-tiedostosi verkon yli orjalla.
- Aloitin tarkistamalla ensin, että yhteys masterin ja minionin välillä toimii komennolla `sudo salt '*' test.ping` ja sen jälkeen ajoin komennon `sudo salt 'slave1' state.apply hello`, joka suorittaa sls-tiedoston minionilla. Sls-tiedosto vaikuttaa toimineen oikein ja luoneen uuden tiedoston, mutta varmistin sen vielä ajamalla komennon `sudo salt 'slave1' cmd.run 'ls /tmp/esimerkki'`. Komento löysi sls-tiedoston luoman tiedoston, joten komento toimi myös minion palvelimella.
  
 ![Näyttökuva (258)](https://github.com/user-attachments/assets/c1a050a5-8f42-4a21-8e56-2befeeb69747)

### c) Tee sls-tiedosto, joka käyttää vähintään kahta eri tilafunktiota näistä: package, file, service, user. Tarkista eri ohjelmalla, että lopputulos on oikea. Osoita useammalla ajolla, että sls-tiedostosi on idempotentti.
- Muokkasin sls-tiedostoa komennolla `sudoedit init.sls` ja lisäämällä sinne kuvan mukaisen tekstin. Tiedoston tulisi ensin asentaa apache, sitten luos uusi käyttäjä nimeltä Teppo ja lopuksi luoda uusi tiedosto nimeltä uusi_esimerkki.

![Näyttökuva (261)](https://github.com/user-attachments/assets/96e04d6d-13ef-4f0a-9b20-d36292e87e7f)

- Tämän jälkeen ajoin uudelleen komennon `sudo salt 'slave1' state.apply hello`. Näen, että kaikki kolme sls-tiedoston kohtaa onnistuivat, mutta palvelimelle tapahtui vain kaksi muutosta. Tämä johtuu siitä, että olin jo aiemmin asentanut Apachen minion-palvelimelle, mutta Teppo käyttäjää tai uusi_esimerkki-tiedostoa ei vielä ollut, joten ne luotiin.

  ![Näyttökuva (262)](https://github.com/user-attachments/assets/f5ca5e6a-adfb-45ee-b0e7-10c26d7101ea)

  ![Näyttökuva (263)](https://github.com/user-attachments/assets/4ca028b7-4450-457e-8e31-834c9f7ef267)

- Varmistin lopuksi idempotentin ajamalla vielä kerran `sudo salt 'slave1' state.apply hello` komennon. Tulosteesta näkee, että kaikki sls-tiedoston kohdat on suoritettu onnistuneesti, mutta muutoksia ei tapahtunut.

  ![Näyttökuva (264)](https://github.com/user-attachments/assets/17a8ee0c-a4d5-417d-88e3-2ffe107fc7ff)

## Lähteet:
- educative s.a: https://www.educative.io/answers/how-to-represent-dictionaries-in-yaml. Luettu 15.4.2025.
- Karvinen 2014: https://terokarvinen.com/2024/hello-salt-infra-as-code/. Luettu 15.4.2025.
- Karvinen 2025: https://terokarvinen.com/palvelinten-hallinta/#laksyt. Luettu 15.4.2025.
- VMware, Inc 2021: https://docs.saltproject.io/salt/user-guide/en/latest/topics/overview.html#rules-of-yaml. Luettu 15.4.2025.




