# Viisikko

### x) Lue ja tiivistä:
- **Run Salt Command Locally**
  - Saltin avulla voidaan hallinnoida useita koneita paikallisesti.
  - Komentojen tulokset näkyvät välittömästi, minkä vuoksi Salt sopii etenkin harjoitteluun ja testaukseen.
  - Samat komennot toimivat sekä Windowsissa että Linuxissa.
  - Tärkeimmät tilafunktiot: pkg, file, service, user ja cmd.
    
- **Salt Quickstart – Salt Stack Master and Slave on Ubuntu Linux**
  - Jos master  palvelimella on käytössä palomuuri, niin sille täytyy avata portit 4505/tcp ja 4056/tcp.
  - Slave palvelimen täytyy tietää, missä master palvelin sijaitsee (julkinen palvelin ja IP-osoite tiedossa).
  - Jokaisella slave palvelimella tulee olla eri id, jonka voi joko antaa itse tai generoida automaattisesti.
  - Oma huomio: Tietoturvasyistä master ja slave palvelimet käyttävät salt-keyta. Kun slave palvelin luodaan, niin se lähettää slave keyn masterille, joka täytyy hyväksyä master palvelimella (sudo salt-key -A). Kun avain on hyväksytty, niin master lähettää oman avaimensa slave palvelimelle, jonka jälkeen ne muodostavat salatun yhteyden. Näin tuntemattomat palvelimet eivät pääse liittymään ja vain hyväksytyt slave palvelimet voivat saada komentoja.

- **Raportin kirjoittaminen**
  - Raportin tärkeimmät elementit ovat…
    - Toistettavuus (raportin pohjalta virheiden/onnistumisten tulee olla toistettavia)
    - Täsmällisyys (tarkasti esitetty mitä on tehty, miten ja milloin)
    - Helppolukuisuus (esim. väliotsikot ja kielioppi)
    - Lähteisiin viittaaminen.
  - Pahoja mokia raportissa ovat…
    - Sepittäminen/valehtelu (raportoi ainoastaan, mitä on oikeasti tehty).
    - Plagiointi (esim. kuvien luvaton kopiointi sekä toisen tekstin tai tekoälyn  käyttö ilman lähdeviitettä).
  - Oma kysymys: Tarvitseeko raporttiin laittaa lähteiden tekstiviitteitä vai riittääkö pelkästään lopussa oleva lähdeluettelo? (en siis ole varma, tähän saa vastata, jos tietää :D ).

- **Salt Install Guide: Linux (DEB)**
  - Saltin asennus voidaan jakaa 6 vaiheeseen:
    - Varmistetaan, että hakemisto on olemassa (mkdir -p /etc/apt/keyrings).
    - Ladataan julkinen avain (curl -fsSL [avaimen url] | sudo tee /etc/apt/keyrings/salt-archive-keyring.pgp).
    - Lisätään kohde, josta asennustiedostot löytyvät (curl -fsSL [paketin url] | sudo tee /etc/apt/sources.list.d/salt.sources).
    - Päivitetään metadata (sudo apt update).
    - Valitaan mitä paketteja halutaan asentaa (sudo apt-get install [paketti]).
    - Otetaan paketti käyttöön ja käynnistetään palvelu (sudo systemctl enable [paketti] && sudo systemctl start [paketti]).
  - Oma huomio: mkdir-komennossa ”-p” (lyhenne sanasta parents) tekee hakemiston ainoastaan, jos sitä ei ole vielä olemassa ja luo tarvittaessa myös yläkansiot.

### a) Asenna Debian 12-Bookworm virtuaalikoneeseen
- Asennus sujui ongelmitta tehtävänantoon linkattujen ohjeiden avulla :)

### b) Asenna Salt (salt-minion) Linuxille (uuteen virtuaalikoneeseesi)
- En tajunnut ottaa tästä kuvakaappauksia, mutta seurasin asennuksessa aiemmin mainittua Salt Install Guidea. Tämän vuoksi en käy salt-minionin asennusta erikseen läpi, sillä tiivistin sen vaiheet aika yksityiskohtaisesti aiempaan tehtävään.

### c) Viisi tärkeintä. Näytä Linuxissa esimerkit viidestä tärkeimmästä Saltin tilafunktiosta sekä analysoi ja selitä tulokset:
- **pkg (paketinhallinta)**
  - Tilafunktiolle kuuluu mm. pakettien asennus ja poistaminen. Esimerkissä asensin Apachen kuvassa näkyvällä komennolla. Komento ensin tarkistaa, että onko paketti asennettuna ja jos ei ole, niin se automaattisesti asentaa sen. Comment-osiosta näen asennuksen onnistuneen.
    
    ![kuva](https://github.com/user-attachments/assets/b271bcd0-c0c2-4117-9e9c-0b0849bab885)

- **file (tiedostojen hallinta)**
  - Tilafunktio luo, muokkaa ja poistaa tiedostoja. Esimerkissä loin kuvassa näkyvällä komennolla palvelinten_hallinta nimisen tiedoston tmp-hakemistoon. Comment-osiosta näen, että kyseinen tiedosto on tyhjä ja started-osiosta, milloin se on luotu.
    
    ![kuva](https://github.com/user-attachments/assets/d8e7559c-5690-4b9d-8582-1882ad4132d8)
    
- **service (palveluiden hallinta)**
  - Tilafunktio mm. tarkistaa onko palvelu käynnissä ja pysäyttää sen tarvittaessa. Esimerkissä tarkistin kuvassa näkyvällä komennolla, onko apache päällä. Functionista ja commentista näen, että apachen state on running eli se on käynnissä taustalla.
    
    ![kuva](https://github.com/user-attachments/assets/4ea1c2c3-c655-4239-a701-adf0f8b892b1)

- **user (käyttäjien hallinta)**
  - Tilafunktio hallinnoi käyttäjiä esim. luomalla ja poistamalla niitä. Esimerkissä loin uuden Maija nimisen käyttäjän kuvassa näkyvällä komennolla. Käyttäjän luomisen jälkeen järjestelmä näyttää erilaisia tietoja, kuten uuden käyttäjän kotihakemiston ja salasanan. Salasanaa ei ole asetettu, joten sen kohdalla näkyy pelkkä x.
    
    ![kuva](https://github.com/user-attachments/assets/07a3ae88-b0ed-4df7-83df-a6b0ccccb5fc)

- **cmd (komennon suoritus)**
  - Tilafunktio, joka suorittaa annettuja komentoja. Esimerkissä tulostin käyttäjän nimen kuvassa näkyvällä komennolla. Oman käyttäjäni sijaan sain kuitenkin vastaukseksi root, koska suoritin komennon sudo-oikeuksin.
    
    ![kuva](https://github.com/user-attachments/assets/495595d1-317f-474d-b42d-801f4254c1bb)

### d) Idempotentti. Anna esimerkki idempotenssista. Aja 'salt-call --local' komentoja, analysoi tulokset, selitä miten idempotenssi ilmenee.
- Idempotenssilla tarkoitetaan sitä, että komennon ajaminen useaan kertaan tuottaa saman tuloksen kuin sen ajaminen vain kerran. Eli kun haluttu tila on saavutettu, niin siihen ei enää tehdä muutoksia. Idempotenssi on tärkeä esim. maksutapahtumissa, jotta yksi maksupyyntö ei johda vahingossa useisiin veloituksiin.
- Alla olevassa kuvassa asensin tree-paketin, jossa näkyy comment-kohdassa, että asennus onnistui ja summary for local-osiossa, että palvelimelle tehtiin yksi muutos. Changes-kohdassa kerrotaan tarkemmin, mitä on muuttunut: tree viittaa, mihin pakettiin muutos kohdistui, new kertoo asennetun version ja old on tyhjä, koska aiempaa versiota ei ole.
  
  ![kuva](https://github.com/user-attachments/assets/529ce581-c801-4d69-b76b-bf102d9044f9)
  
- Seuraavaksi ajoin komennon uudelleen, jolloin järjestelmä ilmoittaa, että tree-paketti on jo asennettuna eikä tee muutoksia. Tämän vuoksi myös changes kohta on tyhjänä eikä summary for local-osiossa näy uusia muutoksia.
  
  ![kuva](https://github.com/user-attachments/assets/95627d8b-97bb-48d9-a5f5-07ac812efb90)

- Vaikka ajan komennon vielä kolmannen kerran, niin järjestelmä ei tee muutoksia, koska se on edelleen halutussa tilassa. Voidaan siis sanoa, että idempotenssi toteutuu tässä esimerkissä.
  
  ![kuva](https://github.com/user-attachments/assets/aefba889-d5d3-4ac0-99e3-006d4818c6e4)

## Lähteet:
- Karvinen 2006: [Raportin kirjoittaminen | Tero Karvinen](https://terokarvinen.com/2006/06/04/raportin-kirjoittaminen-4/). Luettu 1.4.2025
- Karvinen 2018: [Salt Quickstart – Salt Stack Master and Slave on Ubuntu Linux | Tero Karvinen](https://terokarvinen.com/2018/03/28/salt-quickstart-salt-stack-master-and-slave-on-ubuntu-linux/). Luettu 1.4.2025.
- Karvinen 2021: https://terokarvinen.com/2021/install-debian-on-virtualbox/. Luettu 1.4.2025.
- Karvinen 2023: [Run Salt Command Locally](https://terokarvinen.com/2021/salt-run-command-locally/). Luettu 1.4.2025.
- Karvinen 2025: https://terokarvinen.com/palvelinten-hallinta/#h1-viisikko. Luettu 1.4.2025.
- Linuxize 2021: https://linuxize.com/post/how-to-create-directories-in-linux-with-the-mkdir-command/. Luettu 1.4.2025
- LoadFocus s.a: https://loadfocus.com/fi-fi/glossary/what-is-idempotency. Luettu 1.4.2025.
- WMWare Inc 2025: https://docs.saltproject.io/en/3006/ref/states/all/salt.states.file.html. Luettu 1.4.2025.
- WMWare Inc 2025: https://docs.saltproject.io/en/3006/ref/states/all/salt.states.cmd.html. Luettu 1.4.2025.
- WMWare Inc 2025: https://docs.saltproject.io/en/3006/ref/states/all/salt.states.service.html. Luettu 1.4.2025.
- WMWare Inc 2025: https://docs.saltproject.io/en/3006/ref/states/all/salt.states.user.html. Luettu 1.4.2025.
- WMWare Inc 2025: https://docs.saltproject.io/en/master/ref/states/all/salt.states.pkg.html. Luettu 1.4.2025.
- WMWare Inc s.a: https://docs.saltproject.io/salt/user-guide/en/latest/topics/security.html. Luettu 1.4.2025.
- WMWare Inc s.a: [Linux (DEB) - Salt install guide](https://docs.saltproject.io/salt/install-guide/en/latest/topics/install-by-operating-system/linux-deb.html). Luettu 1.4.2025
